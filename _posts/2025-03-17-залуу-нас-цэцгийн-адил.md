---
layout: mypost
title: Залуу нас цэцгийн адил
date: 2025-03-15 10:00:00 +0000
categories: [Шүлэг]
image: /posts/2025/03/17/001.jpg
description: "Залуу нас цэцгийн адил."
---

Залуу насанд үхэхийг хэн хүснэ 
Бүү өгүүл, хэн ч үл хүснэ
Насан хутгийг гуйхыг хүснэ үү 
Бүү өгүүл, хэнээс ч үл гуйна

Эрүүл явбал насан хутаг тэр 
Энэ нь гагцхүү өөрийн анхаарал
Идэр насан гэгч нь 
Мандарваа цэцгийн адил

Найган ганхах цэцгийг 
Намрын салхи гутаана
Идэр сайхан биеийг 
Өвчин эмгэг гутаана

Цэцгийг чимэхийн тулд 
Өдөр бүр ус шүршинэ
Биеийг арчлахын төлөө 
Цаг бүр сэргийлнэ үү!

1935 он
